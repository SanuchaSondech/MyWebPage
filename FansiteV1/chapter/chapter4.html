<!DOCTYPE html>
<html lang="th">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ตอนที่ 4 เวลา</title>
    <link rel="stylesheet" href="novelStyles.css">
</head>

<body>
    <img src="../image/pic5.png" alt="เด็กชายสายฝน" class="Cover-pic">

    <section class="novel">
        <h1>เวลา</h1>

        <div class="story">

            <p>
                รองเท้าบูทคู่เล็กเดินเตาะแตะอยู่บนพื้นโคลนเปียก ๆ หยดน้ำใส ๆ
                จากฟ้าหล่นลงมาตกกระทบกับเสื้อกันฝนสีเหลืองอย่างไม่ขาดสาย ท่ามกลางความมืดในป่าใหญ่
                เด็กชายยังคงเดินต่อไปเรื่อย ๆ อย่างไร้จุดหมาย
            </p>

            <p>
                สองเท้าของเด็กชายเดินมาหยุดอยู่ที่หน้าต้นไม้ใหญ่ต้นหนึ่ง ด้านหลังของต้นไม้คือปากทางเข้าถ้ำแคบ ๆ
                เด็กชายพยายามแทรกตัวผ่านช่องระหว่างต้นไม้ แต่ด้วยความแคบของมันทำให้เด็กชายผ่านเข้าไปไม่ได้
                เด็กชายจึงเดินมานั่งพักบนตอไม้ตอใหญ่ด้วยความเหนื่อยล้า
            </p>

            <p>
                เด็กชายแหงนมองดวงจันทร์ดวงโตท่ามกลางท้องฟ้าอันมืดมิด ทำให้เด็กชายเริ่มกังวลใจ ตั้งแต่เด็กชายจำได้
                เขายังไม่เคยสัมผัสกับแสงอาทิตย์ในป่าแห่งนี้เลยสักครั้ง ด้วยความสงสัย เด็กชายจึงเริ่มนับเวลาไปเรื่อย ๆ
                ในระหว่างที่เขานั่งพัก
            </p>

            <p>
                "หนึ่ง สอง ตาม สี่ .... สิบสาม สิบสี่ สิบห้า ...." เด็กชายนับวินาทีไปเรื่อย ๆ จากวินาทีกลายเป็นนาที
                จากนาทีกลายเป็นชั่วโมง เด็กชายจดจ่อกับการนับเลขอยู่แบบนั้น จน.... "สองร้อยยี่สิบแปดชั่วโมง เก้านาที
                สิบเจ็ดวินาที" เด็กชายหยุดนับแล้วมองขึ้นไปบนฟ้าอีกรอบ
            </p>

            <p>
                ดวงจันทร์ยังคงทอแสงผ่านเมฆครึ้ม ฝนหยดเล็กร่วงหล่นลงมาอย่างไม่ขาดสาย
                ดวงดาวในตะเกียงกระพริบเป็นจังหวะเพื่อดึงสติของเด็กชายออกจากความฟุ้งซ่าน
            </p>

            <p>
                ไม่ว่าเวลาจะผ่านไปนานแค่ไหน ท้องฟ้าก็ยังคงเป็นสีดำเหมือนเดิม เด็กชายเดินไปดูช่องระหว่างต้นไม้อีกครั้ง
                ลำต้นของต้นไม้โตขึ้นจนบังทางเข้าจนมิด ทำให้เขาคิดอะไรบางอย่างออก
            </p>

            <p>
                เด็กชายกลับไปนั่งรอที่ตอไม้อีกครั้ง เด็กชายหลับตาก่อนจะคิดอะไรเพลิน ๆ จนเผลอหลับไป...
            </p>

            <p>
                แสงจากดวงดาวในมือปลุกให้เด็กชายตื่นขึ้นอีกครั้ง เด็กชายลุกขึ้นด้วยความงัวเงียก่อนจะเดินไปดูต้นไม้ต้นเดิม
                และเป็นอย่างที่เด็กชายคิดเอาไว้ ต้นไม้ที่เคยบดบังปากทางเข้ากลายเป็นเพียงซากของต้นไม้ที่ตายแล้วเท่านั้น
            </p>

            <p>
                เด็กชายส่องตะเกียงไปยังต้นไม้ต้นนั้น ทันทีที่แสงไฟจากตะเกียงกระทบกับต้นไม้ ภาพฉายราง ๆ
                ก็เผยให้เห็นต้นไม้ต้นหนึ่งที่เติบโตท่ามกลางสายฝนอย่างยาวนาน ตั้งแต่ยังเป็นเมล็ด
                จนจบลงด้วยอายุขัยที่มีจำกัดของมัน
            </p>

            <p>
                เด็กชายล้วงหยิบสมุดเล่มจิ๋วออกมาจากกระเป๋ากางเกง แล้วจดบันทึกเรื่องราวที่เขาพบเจอเอาไว้
                ก่อนจะเดินผ่านซากต้นไม้ต้นนั้นไป
            </p>

            <p>
                ท่ามกลางความมืดอันหนาวเหน็บ ยังคงมีดวงดาวที่ค่อยนำทางและให้ความอบอุ่นแก่เด็กชาย
            </p>




        </div>
    </section>
    <nav class="navbar">
        <a href="chapter3.html" class="nav-prev">‹ บทก่อนหน้า</a>
        <a href="../index.html" class="nav-home">ย้อนกลับไปหน้าหลัก</a>
        <a href="chapter5.html" class="nav-next">บทถัดไป ›</a>
    </nav>
</body>

</html>