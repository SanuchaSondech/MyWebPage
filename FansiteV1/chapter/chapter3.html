<!DOCTYPE html>
<html lang="th">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ตอนที่ 3 ลูกเป็ดไม่อยากขี้เหร่</title>
    <link rel="stylesheet" href="novelStyles.css">
</head>

<body>
    <img src="../image/pic4.png" alt="เด็กชายสายฝน" class="Cover-pic">

    <section class="novel">
        <h1>ลูกเป็ดไม่อยากขี้เหร่</h1>

        <div class="story">

            <p>
                รองเท้าบูทคู่เล็กเดินเตาะแตะอยู่บนพื้นโคลนเปียก ๆ หยดน้ำใส ๆ
                จากฟ้าหล่นลงมาตกกระทบกับเสื้อกันฝนสีเหลืองอย่างไม่ขาดสาย ท่ามกลางความมืดในป่าใหญ่
                เด็กชายยังคงเดินต่อไปเรื่อย ๆ อย่างไร้จุดหมาย
            </p>

            <p>
                ตะเกียงในมือยังคงส่องสว่าง เด็กชายเดินมาพบกับทะเลสาบแห่งหนึ่ง ฝนหยดเล็กหล่นจากใบบัวลงไปที่ผิวน้ำ
                ก่อเป็นระลอกคลื่นเล็ก ๆ บนผืนน้ำสีคราม เด็กชายเริ่มชินกับเสียงของฝนที่ตกกระทบกับสิ่งต่าง ๆ
                หากปราศจากเสียงของฝน ทะเลสาบแห่งนี้คงจะเป็นสถานที่ที่ไร้ซึ่งเสียงใด ๆ
            </p>

            <p>
                เด็กชายเดินสำรวจไปตามขอบของทะเลสาบจนไปเจอกับรังที่ถูกสร้างขึ้นจากเศษหญ้าและเศษฟาง
                เมื่อแสงไฟจากตะเกียงกระทบกับรังนั้น ภาพฉายราง ๆ ก็เริ่มบอกเล่าเรื่องราวของครอบครัวเป็ดทั้งห้าตัว
                มีแม่เป็ดและลูกเป็ดสี่ตัว ครอบครัวนี้เกือบจะเหมือนครอบครัวปกติทั่วไปยกเว้นลูกเป็ดที่อายุน้องที่สุด
                ลูกเป็ดตัวนั้นมีขนสีเทาด่าง ต่างจากพี่ ๆ ทั้งสามที่มีสีขนตามปกติ ทุก ๆ วัน
                ลูกเป็ดตัวด่างจะคอยเฝ้าถามแม่เป็ดว่า เมื่อไหร่เขาจะกลายเป็นหงส์ที่สง่างามสักที
                แม่เป็ดจึงพยายามบอกลูกเรื่องเหล่านั้นเป็นเพียงนิทาน แต่ลูกเป็ดกลับไม่ฟัง
            </p>

            <p>
                นานวันเข้า ลูกเป็ดได้แต่จมอยู่กับความคิดที่จะได้กลายเป็นหงส์ขาวจนเริ่มทำสิ่งต่าง ๆ กับร่างกายตัวเอง
                ทั้งเอาตัวไปชุบโคลน อาบน้ำนม ปล่อยให้ผึ่งทั้งรังรุมต่อย จนไปถึงแช่อยู่น้ำหลายวัน
                แต่ขนของลูกเป็ดก็ยังเป็นสีเทาด่างเหมือนเดิม ลูกเป็ดท้อใจ จึงมานั่งร้องไห้อยู่ข้างบ่อขยะ
                ที่ที่เขาจะไม่ต้องเจอกับเป็ดตัวอื่น ๆ ในขณะที่ลูกเป็ดกำลังร้องไห้ หางตาของเขาก็เหลือบไปเห็นอะไรบางอย่าง
                เจ้าเป็ดเดินเข้าไปหากระป๋องแวววาวที่ข้างในเต็มไปด้วยน้ำสีขาวหนืด ไม่รอช้า
                เจ้าเป็ดรีบเอาตัวเองไปชุบตัวกับสีนั่นทันที
            </p>

            <p>
                และแล้วลูกเป็ดก็มีขนสีขาวอย่างที่ตัวเองหวัง ลูกเป็ดเที่ยวอวดขนสีขาวของเขาให้คนอื่นดูอย่างภูมิใจ
                แต่เมื่อตกดึก ลูกเป็ดจะทรมานกับอาการแสบคันจนนอนไม่หลับ
                วันเวลาผ่านไปความทรมานของลูกเป็ดยิ่งทวีความรุนแรงขึ้นเรื่อย ๆ จนกระทั่งลูกเป็ดทนไม่ไหว
                เขาใช้ปากถอนขนของตัวเองออกทีละเส้นจนเกลี้ยง ก่อนจะลงไปทำความสะอาดร่างกายในน้ำ
                ลูกเป็ดจมอยู่ในความเศร้าอีกครั้ง เขาไม่แม้จะมองเงาสะท้อนของตัวเองอีก จนหลายฤดูกาลผ่านไป
                ลูกเป็ดกลับมาที่ริมน้ำพร้อมกับนิทานเล่มโปรดเรื่องลูกเป็ดขี้เหร่ ลูกเป็ดไม่เชื่อเรื่องพวกนี้อีกต่อไป
                เขาปาหนังสือลงน้ำด้วยความผิดหวัง เจ้าเป็ดยืนมองระลอกคลื่นค่อย ๆ
                จางหายไปก่อนจะถูกแทนที่ด้วยภาพสะท้อนของเจ้าเป็ดเอง สีขนของเจ้าเป็ดยังคงเป็นสีเทาด่างเหมือนเดิม
                แต่เจ้าเป็ดกลับยิ้มออกมาอย่างมีความสุข ก่อนที่ภาพฉายจะหายไป
            </p>

            <p>
                เด็กชายรู้สึกเศร้าเล็กน้อยกับเวลาที่เสียไปของเจ้าเป็ด แท้ที่จริงแล้วลูกเป็ดไม่ได้ขี้เหร่มาโดยตลอด
                แต่หนังสือต่างหากที่บอกว่าลูกเป็ดขี้เหร่ เด็กชายเดินไปนั่งหลบฝนใต้ต้นไม้
                แล้วหยิบสมุดเล่มจิ๋วออกมาบันทึกเรื่องราวของลูกเป็ดผู้มีเอกลักษณ์ที่โดดเด่น ก่อนจะเริ่มเดินต่อ
            </p>

            <p>
                ท่ามกลางความมืดอันหนาวเหน็บ ยังคงมีดวงดาวที่ค่อยนำทางและให้ความอบอุ่นแก่เด็กชาย
            </p>



        </div>
    </section>
    <nav class="navbar">
        <a href="chapter2.html" class="nav-prev">‹ บทก่อนหน้า</a>
        <a href="../index.html" class="nav-home">ย้อนกลับไปหน้าหลัก</a>
        <a href="chapter4.html" class="nav-next">บทถัดไป ›</a>
    </nav>
</body>

</html>