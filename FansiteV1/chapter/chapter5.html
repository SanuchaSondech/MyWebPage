<!DOCTYPE html>
<html lang="th">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ตอนที่ ?? ตลอดกาล</title>
    <link rel="stylesheet" href="novelStyles.css">
</head>

<body>
    <img src="../image/pic6.png" alt="เด็กชายสายฝน" class="Cover-pic">

    <section class="novel">
        <h1>ตลอดกาล</h1>

        <div class="story">

            <p>
                รองเท้าบูทคู่เล็กเดินเตาะแตะอยู่บนพื้นโคลนเปียก ๆ หยดน้ำใส ๆ
                จากฟ้าหล่นลงมาตกกระทบกับเสื้อกันฝนสีเหลืองอย่างไม่ขาดสาย ท่ามกลางความมืดในป่าใหญ่
                เด็กชายยังคงเดินต่อไปเรื่อย ๆ อย่างไร้จุดหมาย
            </p>

            <p>
                ยิ่งเด็กชายเดินไปตามทางที่ดาวชี้นำมากเท่าไร สายฝนก็ยิ่งโหมกระหน่ำมากขึ้นเท่านั้น
                แสงจากดวงจันทร์ถูกเมฆหนาบดบังจนบิด เสียงของฟ้าร้องดังกึกก้องราวกับเสียงคำรามของสัตว์ร้าย
                สายลมที่พัดผ่านร่างของเด็กชายทั้งเร็วและมีทิศทางที่ยุ่งเหยิง
                เด็กชายจึงยกแขนขึ้นมาบังใบหน้าตนเองจากหยดน้ำฝนที่โหมกระหน่ำใส่
            </p>

            <p>
                สองเท้าที่เด็กชายก้าวเดิน พยุงร่างของเด็กชายให้เคลื่อนตัวผ่านพายุไปอย่างช้า ๆ
                เด็กช้าล้มลุกคลุกคลานไปหลายรอบแต่ความหวังของเด็กชายก็ยังคงผลักดันให้เด็กชายเดินหน้าต่อ
                แม้ร่างกายจะแสบชาจากการปะทะกับสายฝนที่รุนแรง แต่พอนึกถึงช่วงเวลาที่จะได้กลับบ้าน
                ความหวังของเด็กชายก็ช่วยพยุงร่างของเขาให้ไปต่อ
            </p>

            <p>
                "กลับบ้าน" เด็กชายพูดคำคำนี้ซ้ำไปซ้ำมา
                ก่อนที่คลื่นลมขนาดใหญ่จะเข้าปะทะกับเด็กชายจนร่างของเขากระเด็นไปไกลหลายเมตร
            </p>

            <p>
                ....
            </p>

            <p>
                เด็กชายค่อย ๆ ลืมตาอย่างไม่เร่งรีบ ร่างกายรู้สึกอ่อนเพลียจนแทบไม่มีแรงที่จะลุก
                เด็กชายนอนลงไปอีกสักพักจนเริ่มขยับตัวได้ เด็กชายจึงยืนขึ้นแล้วมองดูสิ่งรอบตัว
            </p>

            <p>
                ดวงจันทร์เต็มดวงยังคงส่องสว่างเหมือนเดิม แต่ที่ต่างออกไปจากที่ผ่านมาคือท้องฟ้าที่ไร้ซึ่งเมฆฝนมาบดบัง
                ดวงดาวมากมายบนท้องฟ้าส่องแสงระยิบระยับราวกับกำลังปรบมือแสดงความยินดีให้กับเด็กชาย
                ที่ที่เด็กชายอยู่ไร้ซึ่งกระแสลมใด ๆ ต่างจากพื้นที่รอบ ๆ ที่เต็มไปด้วยกระแสลมที่กำลังโหมพัดอย่างบ้าคลั่ง
                ราวกับว่าเด็กชายอยู่ในจุดศูนย์กลางของพายุลูกใหญ่
            </p>

            <p>
                เด็กชายเดินไปหยุดอยู่ที่ประตูสีขาวบานหนึ่งที่ตั้งตระหง่านอยู่กลางทุ่งหญ้า
                เด็กชายเอื้อมมือออกไปเพื่อที่จะเปิดประตู แต่ทันทีที่มือของเด็กชายสัมผัสกับลูกบิด
                เสียงรำคามที่ดังและน่ากลัวกว่าเสียงฟ้าผ่าก็ดังขึ้นมาจากด้านหลังของเด็กชาย
                ท้องฟ้าที่เต็มไปด้วยดาวที่ส่องแสงระยิบระยับกลับดำมืดไปอีกครั้ง
                แม้กระทั่งแสงดาวจากตะเกียงของเด็กชายเด็กดับลง ฝ่ามือยักษ์คว้าเอาร่างของเด็กชายมาถือไว้อย่างรวดเร็ว
            </p>

            <p>
                เด็กชายจ่องมองใบหน้าของสิ่งที่จับร่างของเขาเอาไว้ ใบหน้าของสิ่งนั้นมีเค้าโครงคล้ายกับมนุษย์
                แต่ร่างของมันโปร่งแสงคล้ายกับกระจก ในขณะที่เด็กชายกำลังตกใจกลัว
                ดาวในตะเกียงของเด็กชายก็ส่องแสงจ้าขึ้นมาอีกครั้ง
                เด็กชายใช้ตะเกียงฟาดมือเจ้ายักษ์ที่กำลังจับร่างของตนเองอยู่
                แม้ว่าแรงของเด็กชายจะมีไม่มากแต่แสงจากดวงดาวในตะเกียงทำให้มันเจ็บปวดจนยอมปล่อยมือ
            </p>

            <p>
                ร่างของเด็กชายหล่นลงมาที่พื้นอีกครั้ง เด็กชายมุ่งหน้าไปยังประตูสีขาวอย่างทุลักทุเล
                แต่ด้วยความเหนื่อยล้าของเด็กชายทำให้เข้ายักษ์ตามทัน มันใช้มือของมันกวาดลงบนพื้นที่เด็กชายอยู่
                ทำให้ร่างของเด็กชายกระเด็นไปยังหน้าประตูสีขาวบานนั้น
            </p>

            <p>
                "แพร่ง!"
            </p>

            <p>
                อุ้งมือเล็ก ๆ จับอยู่ที่ลูกบิดประตูค้างเอาไว้
                แววตาที่เคยเปี่ยมไปด้วยความหวังมืดสนิทเหมือนกับท้องฟ้าตอนนี้
            </p>

            <p>
                เด็กชายหันไปมองที่ต้นตอของเสียง เด็กชายเห็นเศษของตะเกียงและละอองดาวร่วงหล่นจากมือของเจ้ายักษ์
                แสงจากเศษชิ้นส่วนของดวงดาวค่อย ๆ จางลงไปเรื่อย ๆ ราวกับลมหายใจที่โรยริน
            </p>

            <p>
                จนกระทั่ง....ทุกอย่างมืดสนิท ไร้ซึ่งแสงดวงดาวใด ๆ
            </p>

            <p>
                เด็กชายละมือออกจากลูกบิด แววตาอันไร้ชีวิตเหม่อมองไปยังร่างอันสูงใหญ่ของเจ้ายักษ์ มันใช้นิ้วของมัน
                ดันให้เด็กชายเดินกลับเข้าไปในป่าอีกครั้ง
            </p>

            <p>
                ท่ามกลางความมืดอันหนาวเหน็บ เด็กชายในชุดกันฝนสีเหลืองเดินหลงอยู่ในป่าอย่างไร้จุดหมาย
                <strong>จนมาเดินมาเจอกับกระท่อมแปลกตา....</strong>
            </p>

        </div>
    </section>
    <nav class="navbar">
        <a href="chapter4.html" class="nav-prev">‹ บทก่อนหน้า</a>
        <a href="../index.html" class="nav-home">ย้อนกลับไปหน้าหลัก</a>
        
    </nav>
</body>

</html>