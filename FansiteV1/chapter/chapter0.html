<!DOCTYPE html>
<html lang="th">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>ตอนที่ 0 ไร้จุดเริ่มต้น</title>
  <link rel="stylesheet" href="novelStyles.css">
</head>

<body>
  <img src="../image/pic1.png" alt="เด็กชายสายฝน" class="Cover-pic">

  <section class="novel">
    <h1>ไร้จุดเริ่มต้น</h1>

    <div class="story">
      <p>รองเท้าบูทคู่เล็กเดินเตาะแตะอยู่บนพื้นโคลนเปียก ๆ หยดน้ำใส ๆ
        จากฟ้าหล่นลงมาตกกระทบกับเสื้อกันฝนสีเหลืองอย่างไม่ขาดสาย ท่ามกลางความมืดในป่าใหญ่ เด็กชายยังคงเดินต่อไปเรื่อย ๆ
        อย่างไร้จุดหมาย</p>
      <p><strong>จนมาเดินมาเจอกับกระท่อมแปลกตา....</strong> เด็กน้อยวิ่งไปยังประตูบ้านด้วยสีหน้าที่มีความหวัง</p>
      <p><em>“ก๊อก ก๊อก”</em></p>
      <p>ไร้ซึ่งเสียงตอบกลับใด ๆ เด็กชายเคาะอยู่แบบนั้นสักพักก่อนจะเปิดประตูเข้าไป กระท่อมหลังนี้เป็นกระท่อมไม้เล็ก ๆ
        มีเตาพิงคอยให้ความอบอุ่น เด็กชายสังเกตเห็นไฟของเตาพิงที่ยังไม่มอดดับ จึงตัดสินใจรอเจ้าของกระท่อมกลับมา
        แต่ถึงจะรอจนไฟมอด ก็ไม่มีวี่แววของเจ้าของบ้าน</p>
      <p>เวลาได้ล่วงเลยไป เด็กชายคอยเติมฟืนให้เตาผิงเรื่อย ๆ จนกล่องเก็บฟืนว่างเปล่า
        แสงไฟมอดดับลงพร้อมกับความหวังของเด็กชาย เขาคว้าเอาตะเกียงมาถือ ก่อนจะเดินจากกระท่อมหลังนั้นมา</p>
      <p>ท่ามกลางสายฝน เด็กชายมองขึ้นไปบนท้องฟ้าด้วยความสิ้นหวัง
        เสียงตะโกนของเด็กชายเป็นเสียงที่ดังที่สุดท่ามกลางเสียงของเม็ดฝนที่ตกกระทบกับสิ่งต่าง ๆ
        เด็กชายทำได้แต่ร้องไห้อย่างโดดเดี่ยว จนกระทั่ง...</p>
      <p>แสงสว่างของดาวดวงหนึ่งสาดส่องไปทั่วท้องฟ้า แม้แต่เมฆครึ้มก็ยังบดบังไม่มิด เมื่อนึกย้อนไปแล้ว
        นี่คงเป็นแสงที่สว่างที่สุดเท่าที่เด็กชายจำได้</p>
      <p>ดาวดวงนั้นลอยเข้ามาใกล้เรื่อย ๆ จนมาหยุดตรงหน้าของเด็กชาย เด็กชายจึงเอื้อมมือไปคว้าดาวดวงนั้น
        ทันทีที่มือของเด็กชายสัมผัสกับมัน ดาวดวงนั้นกลับลอยเข้ามาในตะเกียงของเด็กชาย
        ในตอนนี้แววตาของเด็กชายเปล่งประกายพอ ๆ กับดวงดาวในมือของเขา เด็กชายหยอกล้อกับดวงดาวในตะเกียงสักพัก
        ก่อนจะเดินหน้าต่อไป</p>
      <p>ท่ามกลางความมืดอันหนาวเหน็บ ยังคงมีดวงดาวที่คอยนำทางและให้ความอบอุ่นแก่เด็กชาย</p>
    </div>
  </section>

  <nav class="navbar">
    
    <a href="../index.html" class="nav-home">ย้อนกลับไปหน้าหลัก</a>
    <a href="chapter1.html" class="nav-next">บทถัดไป ›</a>
  </nav>



</body>

</html>