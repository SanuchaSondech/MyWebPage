<!DOCTYPE html>
<html lang="th">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ตอนที่ 2 นกยักษ์</title>
    <link rel="stylesheet" href="novelStyles.css">
</head>

<body>
    <img src="../image/pic3.png" alt="เด็กชายสายฝน" class="Cover-pic">

    <section class="novel">
        <h1>นกยักษ์</h1>

        <div class="story">


            <p>
                รองเท้าบูทคู่เล็กเดินเตาะแตะอยู่บนพื้นโคลนเปียก ๆ หยดน้ำใส ๆ
                จากฟ้าหล่นลงมาตกกระทบกับเสื้อกันฝนสีเหลืองอย่างไม่ขาดสาย ท่ามกลางความมืดในป่าใหญ่
                เด็กชายยังคงเดินต่อไปเรื่อย ๆ อย่างไร้จุดหมาย
            </p>

            <p>
                ฝนเริ่มตกหนักขึ้นเรื่อย ๆ แสงจากดวงจันทร์ถูกบดบังด้วยเมฆหนาจนเห็นแค่เพียงแสงสลัว ๆ เท่านั้น
            </p>

            <p>
                เด็กชายยังคงเดินตามทิศทางที่ดวงดาวในตะเกียงบอก จนเดินมาถึงต้นไม้ใหญ่ ทันใดนั้น
                เด็กชายได้ยินเสียงร้องแหลม ๆ ดังมาจากบนต้นไม้ต้นหนึ่ง เสียงที่ดังจนเสียงฝนไม่อาจกลบได้
                ทำให้เด็กชายรู้ว่า เจ้าของเสียงจะต้องมีขนาดตัวที่ใหญ่กว่าเด็กชายหลายเท่า
            </p>

            <p>
                และแล้วก็เป็นแบบนั้นจริงๆ เมื่อเด็กชายเห็นร่างของเจ้าของเสียง
                ปีกที่กระพือใหญ่พอที่จะโอบเด็กชายได้ทั้งตัว จะงอยปากแหลม ๆ ของมัน ยิ่งทำให้มันดูน่ากลัวขึ้นไปอีก
            </p>

            <p>
                เมื่อเด็กชายสบตากับเจ้านก เด็กชายรู้โดยสัญชาตญาณเลยว่าตัวเองกำลังตกอยู่ในอันตราย
                สองเท้าออกวิ่งด้วยความเร็ว หัวใจของเด็กชายเต้นไม่เป็นจังหวะ ตั้งแต่หลงอยู่ในป่า
                เจ้านกตัวนี้เป็นสิ่งมีชีวิตตัวแรกที่เขาเห็น
            </p>

            <p>
                เด็กชายวิ่งมาเรื่อย ๆ จนมาถึงถ้ำแห่งหนึ่ง ไม่รอช้า เด็กชายตัดสินใจวิ่งเข้าไปหลบในถ้ำนั้นทันที
                ถ้ำที่เด็กชายเข้ามาหลบไม่ลึกมาก แต่ปากถ้ำค่อนข้างเล็ก ทำให้เจ้านกยักษ์ไม่สามารถเข้ามาได้
            </p>

            <p>
                เสียงร้องแหลมของมันยังคงดังอยู่เป็นระยะ ๆ เด็กชายทำอะไรไม่ได้นอกจากนั่งรอ
            </p>

            <p>
                จนเวลาล่วงเลยไป เด็กชายนึกถึงสิ่งที่ผ่านมา แต่นึกเท่าไรก็นึกไม่ออก เรื่องราวที่เด็กชายจำได้
                มีเพียงเรื่องราวหลังจากที่เด็กชายเจอกับดวงดาวในตะเกียงแล้วเท่านั้น เด็กชายยังคงสับสนกับสิ่งที่เกิดขึ้น
                การพยายามนึกถึงสิ่งที่นึกไม่ออกทำให้เด็กชายตกอยู่ในห้วงภวังค์แห่งความคิด จนรู้ตัวอีกที
                เสียงร้องแหลมของนกก็หายไปแล้ว
            </p>

            <p>
                เด็กชายสูดหายใจเข้าเต็มปอด ก่อนจะรวบรวมความกล้าเพื่อเดินออกไปนอกถ้ำ
            </p>

            <p>
                เด็กชายประหลาดใจเมื่อเห็นกองกระดูกขนาดใหญ่ ทันทีที่แสงไฟจากตะเกียงกระทบกับกองกระดูก ภาพฉายราง ๆ
                ก็แสดงให้เห็นมุมมองของเจ้านกยักษ์ที่พยายามไล่จับเด็กชาย จนมาถึงถ้ำที่เด็กชายเข้าไปแอบ
                เจ้านกตัดสินใจเฝ้าปากถ้ำไม่ยอมไปไหน จนเวลาผ่านไป เจ้านกเริ่มเหนื่อยและหิว
                ร่างของมันล้มลงจากความเหนื่อยล้า ลมหายใจโรยรินจนจางหายไป
            </p>

            <p>
                เด็กชายล้วงหยิบสมุดเล่มจิ๋วออกมาจากกระเป๋ากางเกง แล้วจดบันทึกเรื่องราวที่เขาพบเจอเอาไว้
                ก่อนจะเริ่มเดินต่อ
            </p>

            <p>
                ท่ามกลางความมืดอันหนาวเหน็บ ยังคงมีดวงดาวที่ค่อยนำทางและให้ความอบอุ่นแก่เด็กชาย
            </p>

        </div>
    </section>

    <nav class="navbar">
            <a href="chapter1.html" class="nav-prev">‹ บทก่อนหน้า</a>
            <a href="../index.html" class="nav-home">ย้อนกลับไปหน้าหลัก</a>
            <a href="chapter3.html" class="nav-next">บทถัดไป ›</a>
        </nav>

</body>

</html>