<!DOCTYPE html>
<html lang="th">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ตอนที่ 1 ยักษ์ที่ถูกฆ่า</title>
    <link rel="stylesheet" href="novelStyles.css">
</head>

<body>
    <img src="../image/pic2.png" alt="เด็กชายสายฝน" class="Cover-pic">

    <section class="novel">
        <h1>ยักษ์ที่ถูกฆ่า</h1>

        <div class="story">
            </p>

            <p>
                รองเท้าบูทคู่เล็กเดินเตาะแตะอยู่บนพื้นโคลนเปียก ๆ หยดน้ำใส ๆ
                จากฟ้าหล่นลงมาตกกระทบกับเสื้อกันฝนสีเหลืองอย่างไม่ขาดสาย ท่ามกลางความมืดในป่าใหญ่
                เด็กชายยังคงเดินต่อไปเรื่อย ๆ อย่างไร้จุดหมาย
            </p>

            <p>
                ตะเกียงในมือยังคงส่องสว่าง เด็กชายเดินมาพบกับหมู่บ้านแห่งหนึ่ง
                เด็กชายตัดสินใจเดินตรงไปยังหมู่บ้านเพื่อสำรวจ เสียง 'เปาะแปะ'
                ของสายฝนเป็นเสียงที่ดังที่สุดเมื่อไร้ซึ่งเสียงรบกวนจากผู้คน หมู่บ้านแห่งนี้ว่างเปล่า
                มีเพียงกระดูกกองยักษ์และต้นถั่วต้นใหญ่ที่ตั้งตระหง่านอยู่กลางหมู่บ้าน
            </p>

            <p>
                เด็กชายเดินเข้าไปใกล้กับโครงกระดูกยักษ์ด้วยความสงสัย เมื่อแสงไฟจากตะเกียงกระทบกับกองกระดูก ภาพฉายราง ๆ
                ก็เริ่มบอกเล่าเรื่องราว
            </p>

            <p>
                ภาพจากแสงไฟฉายให้เห็นเจ้ายักษ์ตัวโตที่ใช้ชีวิตอย่างสงบกับเหล่าของสะสมของเขาบนปราสาท จนวันหนึ่ง
                เจ้ายักษ์เริ่มสังเกตว่าของของเขาทยอยหายไปทีละชิ้นสองชิ้น ด้วยความสงสัย
                เจ้ายักษ์จึงแกล้งหลับเพื่อเฝ้าดูว่าเกิดอะไรขึ้นกับสิ่งของของเขา และเป็นอย่างที่เขาคาดคิด
                เมื่อเขาเห็นคนตัวเล็กแอบย่องเข้ามาขโมยสิ่งของล้ำค่าต่างๆ
                ด้วยความโมโหเจ้ายักษ์จึงวิ่งไล่คนตัวเล็กเพื่อที่จะเอาของของเขาคืน ทั้งสองวิ่งมาจนถึงต้นถั่วยักษ์
                คนตัวเล็กปีนลงมาถึงพื้นดินก่อน แล้วใช้ขวานตัดต้นถั่วจนโค่นล้มลงมา
                ทำให้ยักษ์ที่กำลังปีนอยู่ตกลงมาที่พื้นอย่างแรง ในขณะที่สติของเจ้ายักษ์เลือนลาง
                เจ้ายักษ์กลับได้ยินเสียงปรบมือของชาวบ้าน
                เสียงโห่ร้องดีใจและยกย่องคนตัวเล็กคนนั้นให้เป็นวีรบุษก่อนภาพฉายจะจบลง....
            </p>

            <p>
                เด็กชายเอื้อมมือไปลูบกระดูกตรงหน้าด้วยความเห็นใจ ถึงแม้จะไม่เคยพบกัน
                แต่เด็กชายกลับคิดว่าเจ้ายักษ์ตอนนี้ไม่ได้เลวร้ายอย่างที่คนอื่นคิด
            </p>

            <p>
                เด็กชายหาที่ร่มๆ เพื่อหยิบสมุดเล่มจิ๋วออกมาจากกระเป๋ากางเกง แล้วจดบันทึกเรื่องราวที่เขาพบเจอเอาไว้
                ก่อนจะเริ่มเดินต่อ
            </p>

            <p>
                ท่ามกลางความมืดอันหนาวเหน็บ ยังคงมีดวงดาวที่ค่อยนำทางและให้ความอบอุ่นแก่เด็กชาย
            </p>

        </div>
    </section>

    <nav class="navbar">
        <a href="chapter0.html" class="nav-prev">‹ บทก่อนหน้า</a>
        <a href="../index.html" class="nav-home">ย้อนกลับไปหน้าหลัก</a>
        <a href="chapter2.html" class="nav-next">บทถัดไป ›</a>
    </nav>

</body>

</html>